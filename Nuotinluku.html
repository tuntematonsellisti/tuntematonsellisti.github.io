<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nuotinluku - Tuntematon sellisti</title>
    <link rel="stylesheet" href="Tyyli.css">
    <meta name="keywords" content="Sello, nuotinluku, musiikin lukeminen, nuotit">
    <meta name="description" content="Opettele lukemaan nuotteja ja ymmärtämään musiikin perusteet.">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Great+Vibes&family=Playfair+Display:ital,wght@0,400..900;1,400..900&display=swap" rel="stylesheet">
</head>
<body>
    <header>
        <div class="headeri">
            <img src="Otsikko 7.jpg" alt="Lähikuva nuottivihkosta">
            <div class="overlay">
                <nav>
                    <ul>
                        <li><a href="index.html">Etusivu</a></li>
                        <li><a href="Soiton aloittaminen.html">Aloitus</a></li>
                        <li><a href="Nuotinluku.html" class="active">Nuotinluku</a></li>
                        <li><a href="Muualta.html">Muualla</a></li>
                    </ul>
                </nav>
            </div>
        </div>
    </header>

    <main>
        <div class="h1-sisältö">
            <h1>Miten nuotteja luetaan?</h1>
        </div>        
        <hr>
        <br>

        <div class="sisältö">
            <h3>Perusteet</h3>
            <div class="content-wrapper">
                <img class="kuva" src="Nuotinluku kuva1.jpg" alt="Tekoälyllä tehty artistinen kuva nuottiviivastosta">
                <div class="teksti">
                    <p>Nuotinluku on tärkeä taito, joka helpottaa musiikin oppimista. Nuotit kertovat äänen korkeuden, keston ja rytmin. Musiikin lukeminen voi aluksi tuntua monimutkaiselta, mutta säännöllinen harjoittelu auttaa ymmärtämään merkinnät ja niiden suhteet. On täysin mahdollista soittaa niin sanotusti "korvakuulolta" ilman nuotteja, vain kuuntelemalla musiikkia, mutta itse en kuulu tähän lahjakkaaseen kategoriaan. Riittävän tutun kappaleen kanssa soittaessa osaan säädellä rytmiä ja muistan ulkoa sävelet mutta lähtökohtaisesti tarvitsen aina nuotit.</p>
                </div>
            </div>
        </div>

        <div class="sisältö">
            <h3>Nuottien nimet ja viivasto</h3>
            <div class="content-wrapper">
                <img class="kuva" src="Nuotinluku kuva2.jpg" alt="G ja F avaimen nuottiviivasto ja sävelet">
                <div class="teksti">
                    <p>Nuottiviivastolla on viisi viivaa, ja jokainen nuotti sijoittuu joko viivalle tai niiden väliin. Ylemmällä viivastolla on G-avain ja alemmalla F-avain. Nimitys tulee siitä, että avain sijaitsee kyseisen sävelen kohdalla. Sellolle yleisin nuottiavain on alempana esiintyvä bassoviivasto. Avain kertoo korkeuden josta kappale soitetaan. Huomionarvoista on kuvassa esiintyvä termi "middle-C". Se on sävel joka löytyy pianon koskettimista keskeltä. Kansainvälisesti sävelten nimet ovat A, B, C, D, E, F ja G. Suomessa kuitenkin käytetään B-sävelestä nimitystä H joten älä hämmenny vaikka tällaiseen törmäisitkin. Sellon tyypillinen viritys on paksuimmasta kielestä alkaen C, G, D, A. Oheisella nuottiviivastolla voit katsoa, millä viivalla nämä sävelet ovat F-avaimella. Kuvassa näkyvät ainoastaan puhtaat sävelet mutta tämän lisäksi nuotin edessä voi olla # (sharp) tai b (flat) merkintä. Tällöin kyseinen sävel soitetaan puoli sävelaskelta alempaa (flat) tai ylempää (sharp). Esimerkiksi Gb on sama asia kuin F#.</p>
                </div>
            </div>
        </div>

        <div class="sisältö">
            <h3>Nuottien kestot ja rytmit</h3>
            <div class="content-wrapper">
                <img class="kuva" src="Nuotinluku kuva3.jpg" alt="Nuottien kestot ja rytmit">
                <div class="teksti">
                    <p>Nuotit voivat olla eripituisia. Kokonuotti kestää neljä iskua, puolinuotti kaksi, neljäsosanuotti yhden ja niin edelleen. Rytmi on olennainen osa musiikin ilmaisua ja dynamiikkaa. Niiden avulla soittaja tietää kyseisen sävelen keston. Oheisessa kuvassa on ylhäällä ensimmäisen kokonuotti, sen jälkeen puolinuotti, sitten neljäsosanuotti ja viimeisenä kahdeksasosanuotti. Tästäkin päästään vielä alemmas kuudestoistaosanuottiin ja niin edelleen mutta nämä ovat yleisimmin esiintyviä nuottien kestoja.</p>
                </div>
            </div>
        </div>

        <div class="sisältö">
            <h3>Tahtilajit ja tahtiviivat</h3>
            <div class="content-wrapper">
                <img class="kuva" src="Nuotinluku kuva4.jpg" alt="Tahtilajimerkinnät nuoteissa">
                <div class="teksti">
                    <p>Musiikissa rytmi jaetaan tahteihin, jotka määrittyvät tahtilajin perusteella. Ylempi luku kertoo iskujen määrän ja alempi luku sen, mikä nuotti saa yhden iskun arvon. Esimerkiksi 4/4-tahtilaji tarkoittaa, että tahdissa on neljä iskua ja neljäsosanuotti vastaa yhtä iskua. Tahtiviivojen väliin mahtuu siis 4/4 tahdissa neljä neljäsosanuottia, kaksi puolinuottia tai yksi kokonuotti. Tahtiviivoilla nuotit jaetaan osioihin joka helpottaa niiden lukemista ja erottelee tahdit toisistaan. Tahtiviivojen väliin voi siis laittaa vain sen verran nuotteja kuin tahtilaji sallii. Huomaa, että tahtilaji voi muuttua kesken kappaleen. 4/4 tahti on yleisimpiä tahtilajeja ja siksi sitä merkitäänkin joskus C kirjaimella <i>(Common time).</i></p>
                </div>
            </div>
        </div>

        <div class="sisältö">
            <h3>Muut musiikilliset symbolit</h3>
            <div class="content-wrapper">
                <img class="kuva" src="Nuotinluku kuva5.jpg" alt="Muita musiikillisia symboleita">
                <div class="teksti">
                    <p>Musiikillisia merkintöjä on erittäin suuri määrä. Osa merkeistä on tarkoitettu vain tietyille soittimille. Kaikkia merkkejä ei suinkaan tarvitse osata ulkoa ja niihin voi perehtyä soittoharrastuksen edetessä. Soittamisen pitää olla mukavaa ja muistathan sen, että aloittelevana musiikillisena taitelijana sinulla on ilmaisunvapaus kappaleeseesi! Älä siis huolehdi liikoja, vaikka et jokaista merkkiä tietäisikään. Keskeisillä merkinnöillä pääset alkuun ja ne auttavat sinua hahmottamaan kappaleen kulkua ennenkuin edes aloitat soittamaan.</p>
                </div>
            </div>
        </div>

    </main>

    <footer>
        <p>Seuraa minua:</p>
        <nav>
            <a href="https://www.facebook.com" target="_blank">Facebook</a> | 
            <a href="https://www.instagram.com" target="_blank">Instagram</a> | 
            <a href="mailto:abc@postiosoite.com">Email</a>
        </nav>
    </footer>
</body>
</html>
